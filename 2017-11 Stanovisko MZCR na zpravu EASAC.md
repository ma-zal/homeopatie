Stanovisto Ministerstva zdravotnictví České republiky na potvrzení EASAC, že homeopatie nefunguje
-------------------------------------------------------------------------------------------------

**Požádal o vyjádření Ministerstvo zdravotnictví, zda a případně jak bude reflektovat
[zprávu EASAC týkající se zkoumání homeopatických léčiv (20.9.2017)](http://www.easac.eu/home/press-releases/detail-view/article/homeopathy.html),
jejich závěru o nefunkčnosti a následných doporučení. 
Zároveň jsem se ptal, zda se v tomto směru v ČR prosazuje jakoukoliv cestou změna současného stavu.**

Odpověď veřejňuji v plném změní.


Dne 20. 11. 2017 v 12:55 Šebor Václav Mgr. napsal(a):
>
> Vážený pane Žaloudku,
>
> odpověď na Váš e-mail ze dne 31. 10. 2017 zaslaný na adresu Ministerstva zdravotnictví (dále jen „ministerstvo“)
> a týkající se homeopatických přípravků ve vztahu k závěrům a doporučením zprávy EASAC ze dne 20. 9. 2017, 
> připravil na mé vyžádání Odbor farmacie Ministerstva zdravotnictví. K Vašemu podání uvádí tento odbor následující:
>
>> Dobrý den,
>>
>> homeopatické přípravky se používají v Evropě již déle než 200 let. Některé evropské státy mají dlouholetou 
>> homeopatickou tradici – například Německo, Francie nebo Velká Británie, a proto byly homeopatické přípravky zařazeny
>> i do evropské legislativy. Z evropské legislativy vycházejí i české právní předpisy, týkající se homeopatických
>> přípravků a homeopatické přípravky na trhu v ČR musí splňovat požadavky stanovené těmito předpisy.
>>
>> Homeopatické přípravky jsou definovány ustanovením § 2 odst. 2 písm. g) zákona č. 378/2007 Sb., o léčivech 
>> a o změnách některých souvisejících zákonů, ve znění pozdějších předpisů,
>>
>> _„(2) Léčivými přípravky podle odstavce 1 jsou:  
>> g) homeopatické přípravky zhotovené ze základních homeopatických látek podle homeopatického výrobního postupu 
>> popsaného Evropským lékopisem nebo, není-li v něm uveden, lékopisem úředně používaným v současné době alespoň 
>> v jednom členském státě Evropské unie (dále jen "členský stát"); homeopatický přípravek se považuje za léčivý přípravek,
>> i když nemá zcela vlastnosti léčivých přípravků a látky v něm obsažené nejsou vždy látkami s prokázaným léčivým účinkem“_  
>> **Z definice zákona je zřejmé, že homeopatické přípravky patří mezi léčivé přípravky, které podléhají registraci,
>> a nelze jejich používání spojovat s léčitelstvím.**
>>
>> Informace o registraci homeopatických léčivých přípravků jsou popsány na www.sukl.cz v sekci 
>> _Úvod – Léčiva - Registrace léčiv – Podklady pro registraci léčivých přípravků – Informace k registraci – 
>> Způsoby registrace homeopatických přípravků._
>>
>> Všichni evropští výrobci homeopatických přípravků musí splňovat nejpřísnější jakostní normy. Evropské rozhodnutí 
>> týkající se registrace homeopatických přípravků se řídí Směrnicí 2001/83/ES Evropského parlamentu a Rady 2001/83/ES 
>> ze dne 6. listopadu 2001 o kodexu Společenství týkajícím se humánních léčivých přípravků (dále jen „směrnice 2001/83/ES“),
>> a zvláštními požadavky stanovené směrnicí 2003/63/ES, kterou se mění směrnice 2001/83/ES. Homeopatické přípravky musí 
>> splňovat jakostní normy oficiálních lékopisů a jejich výroba musí být v souladu se zásadami správné výrobní praxe (GMP).
>>
>> Názor MZ ČR na poskytování homeopatie lze nalézt na oficiálním informačním portálu MZ ČR www.mzcr.cz v sekci 
>> _Hlavní stránka – Úřední deska – Povinně zveřejňované informace – Přehled poskytnutých informací podle zákona č. 106/199 Sb. – 2017._
>>
>> http://www.mzcr.cz/dokumenty/40/2017-poskytovani-homeopatie_13588_3702_1.html
>>
>> Dle tohoto vyjádření je homeopatie považována za **nekonvenční metodu léčby**, nikoliv za léčitelskou praktiku či dokonce 
>> šarlatánství. Definice zdravotních služeb a jejich druhy jsou koncipovány velmi široce a zahrnují tak metody, 
>> které mají nebo mohou mít vliv na zdraví pacientů, a které svým charakterem odpovídají některé z legálních definic
>> zdravotních služeb. Za stávající situace může homeopatii vykonávat pouze lékař v rámci své odbornosti, k čemuž musí mít,
>> v souladu se zákonem č. 372/2011 Sb., o zdravotních službách a podmínkách jejich poskytování (dále jen zákon 
>> o zdravotních službách), oprávnění k poskytování zdravotních služeb ve specializovaném oboru s využitím homeopatie, 
>> akupunktury apod. Krajským úřadům je doporučeno, aby na samostatný výkon homeopatie oprávnění nevydávaly.
>> Podmínky, které je potřeba splnit pro vydání oprávnění k poskytování zdravotních služeb jsou přesně definovány
>> v zákoně o zdravotních službách.
>>
>>
>> S pozdravem,
>>
>> **Marek Šplíchal**  
>> vedoucí oddělení styku s veřejností
>>
>> MINISTERSTVO ZDRAVOTNICTVÍ ČERSKÉ REPUBLIKY
>>
>> Odbor komunikace s veřejností  
>> Palackého náměstí 4, 128 01 Praha 2  
>


Poznámka: Shodný text vyjádření mi zároveň dne 16. 11. 2017 v 11:23 dorazil od Mgr. Marka Šplíchala, který
pracuje na stejném oboru.