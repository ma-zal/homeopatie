Stanovisto Státního ústavu pro kontrolu léčiv na potvrzení EASAC, že homeopatie nefunguje
-----------------------------------------------------------------------------------------

**Požádal jsem o vyjádření SÚKL, zda a případně jak bude reflektovat
[zprávu EASAC týkající se zkoumání homeopatických léčiv (20.9.2017)](http://www.easac.eu/home/press-releases/detail-view/article/homeopathy.html),
jejich závěru o nefunkčnosti a následných doporučení. 
Zároveň jsem se ptal, zda se v tomto směru v ČR prosazuje jakoukoliv cestou změna současného stavu.**

Poznámka: Protože jsem s první odpovědí nebyl spokojen, reagoval jsem dále a požadoval další odpovědi.

Konverzaci zveřejňuji v plném znění.


Můj dotaz
---------

From: Martin Žaloudek  
Sent: Tuesday, October 31, 2017 11:29 PM  
To: posta@sukl.cz  
Subject: Dotaz k budoucnosti homeopatických léků  
 
> Dobrý den,
> 
> Rád bych se touto cestou zeptal, zda a případně jak bude SÚKL reflektovat zprávu EASAC (Eurepan Academies Science Advisory Council) týkající se zkoumání homeopatických léčiv, jejich závěru o nefunkčnosti a následných doporučení. Zda se v tomto směru v ČR prosazuje jakoukoliv cestou změna současného stavu?
> 
> Samozřejmě, pokud jste se tomuto tématu už věnovali a máte k němu oficiální zprávu, velice rád si ji přečtu.
> 
> Zdroje:
> - http://www.easac.eu/home/press-releases/detail-view/article/homeopathy.html
> - http://www.ceskatelevize.cz/ct24/veda/2285968-homeopatie-funguje-jen-jako-placebo-shodli-se-evropsti-vedci-nema-byt-hrazena-z
> - http://www.ceskatelevize.cz/ivysilani/1096902795-studio-6/217411010101030/obsah/577983-homeopatika-nefunguji-potvrdil-vyzkum
> 
> Děkuji za Váš čas a odpověď.
> 
> Martin Žaloudek  


Odpověď 1 od SÚKL
-----------------
 
Dne 1. 11. 2017 v 15:46 Pavlíčková Hana napsal(a):

> Vážený pane Žaloudku,
> 
> homeopatika jsou léčivými přípravky dle zákona č. 378/2007 Sb., o léčivech, a podléhají registraci v souladu s pravidly tohoto zákona a vyhlášky č. 228/2008 Sb., o registraci léčivých přípravků.
> 
> V zákoně o léčivech je v § 2 odstavci č. 2 v bodě g) uvedeno, že léčivými přípravky jsou „homeopatické přípravky zhotovené ze základních homeopatických látek podle homeopatického výrobního postupu popsaného Evropským lékopisem nebo, není-li v něm uveden, lékopisem úředně používaným v současné době alespoň v jednom členském státě Evropské unie; homeopatický přípravek se považuje za léčivý přípravek, i když nemá zcela vlastnosti léčivých přípravků a látky v něm obsažené nejsou vždy látkami s prokázaným léčivým účinkem.“
> 
> SÚKL musí postupovat přesně v souladu s platnou legislativou a vzhledem k tomu, že nemá žádnou zákonodárnou moc, nemůže žádné změny (např. změny v registraci homeopatik) zákonů navrhovat.
> 
> Ještě mi na závěr dovolte doplnit, že v ČR žádná homeopatika nejsou hrazená z veřejného zdravotního pojištění.
> 
> S pozdravem
> 
> Mgr. Hana Pavlíčková  
> Tiskové a informační oddělení  
> STÁTNÍ ÚSTAV PRO KONTROLU LÉČIV
 
 
Má reakce na odpověď SÚKL
-------------------------

Dne 1. 11. 2017 v 16:06 Martin Žaloudek napsal(a):

> Hezký den,
> 
> Děkuji za odpověď. Váš argument, že SÚKL nemá zákonodárnou moc však neznamená, že nemáte jiné prostředky.
> 
> - Máte šikoré mezinárodní aktivity v mnohých důležitých skupinách a komisích. \[Cituji: _"Mezinárodní aktivity Státního ústavu pro kontrolu léčiv spočívají ve spolupráci s institucemi EU, členskými státy EU a mezinárodními organizacemi činnými v oblasti léčiv. Pracovníci SÚKL se aktivně účastní  práce více než 40 výborů a pracovních skupin Evropské agentury pro léčivé přípravky (EMA), Evropské komise (EK), Evropského ústředí pro kvalitu léčiv a zdravotní péče Rady Evropy (EDQM – European Directorate for the Quality of Medicines and Healthcare), Rady Evropy (RE), Světové zdravotnické organizace (WHO), Organizace pro ekonomickou spolupráci a rozvoj (OECD) a pracovních iniciativ sítě lékových regulačních úřadů EU. Díky pravidelné účasti expertů se SÚKL aktivně podílí na procesech v rámci EU a EHS a zapojuje se do mnohých projektů v rámci centralizované sítě."_ \]
> 
> - Vydávate "Reakce SÚKL", tiskové zprávy a máte další publikační činnost. 
> 
> - Stejně tak můžete i bez zákonodárné moci vydávat směrem k zákonodárcům nebo Ministerstvu Zdravotnictví oficiální stanovistka a doporučení.
> 
> Ptám se tedy konkrétně, zda SÚKL využije některý ze zmíněných kanálů k tomu, aby reflektovat nejnovější závery vědy a prosazoval změnu současného stavu zákona; kdy zákon dle věděcké obce obsahuje nepravdu v tom směru, že homeopatické přípravky nejsou "léčivými přípravky", protože princip, na kterým  mají fungovat, se nepotvrdil.
> 
> S přáním hezkého dne
>  
> Martin Žaloudek


Odpověd 2 od SÚKL
-----------------

Dne 9. 11. 2017 v 11:05 infs@sukl.cz napsal(a):

> Dobrý den,
>
> SÚKL v současné době nemá v plánu vydávat žádné stanovisko či např. oslovovat v této věci nadřízený orgán. To samozřejmě neznamená, že tak nebude učiněno v budoucnu. Pokud by došlo např. k přehodnocení této kategorie léčiv či ke změně zákona, zcela určitě bychom o těchto skutečnostech informovali na webových stránkách www.sukl.cz.  
>
> Ještě bych ráda upřesnila, že v zákoně (citaci jsem zaslala v předchozím e-mailu) je napsáno toto:
>
> léčivými přípravky jsou „homeopatické přípravky zhotovené ze základních homeopatických látek podle homeopatického výrobního postupu popsaného Evropským lékopisem nebo, není-li v něm uveden, lékopisem úředně používaným v současné době alespoň v jednom členském státě Evropské unie; homeopatický přípravek se považuje za léčivý přípravek, i když nemá zcela vlastnosti léčivých přípravků a látky v něm obsažené nejsou vždy látkami s prokázaným léčivým účinkem.“
>
> Na závěr mi dovolte doplnit, že homeopatické léčivé přípravky byly zahrnuty do evropské legislativy, kde je přihlédnuto k jejich specifickým vlastnostem. V preambuli ke směrnici 2001/83/ES je uvedeno: „S ohledem na zvláštní vlastnosti homeopatických léčivých přípravků, jako je velmi nízký obsah účinných složek a obtížnost použití konvenčních statistických metod při klinickém hodnocení, je žádoucí stanovit zvláštní zjednodušený registrační postup pro ty homeopatické léčivé přípravky, které jsou uváděny na trh bez léčebných indikací a v lékové formě a v dávkování, které pro pacienta nepředstavují riziko.“.
>
> S pozdravem
>
> Mgr. Hana Pavlíčková  
> Tiskové a informační oddělení  
> STÁTNÍ ÚSTAV PRO KONTROLU LÉČIV