Iniciativa upozornit na nekonzistenci mezi právní kvalifikací homeopatických přípravků a poznatky současné vědy
=============================================================================================================== 

Cíle projektu
-------------

- Upozornit státní instituce na zprávu
  [Homeopathy: harmful or helpful? European scientists recommend an evidence-based approach (EASAC, 20.9.2017)](http://www.easac.eu/home/press-releases/detail-view/article/homeopathy.html).

- Motivovat státní instituce k diskusi o možných změnách současných zákonů, 
  které obsahují speciální výjimky pro homeopatické přípravky. 


Zpráva Vědecké rady evropských akademií: Homeopatie nefunguje
-------------------------------------------------------------

[EASAC](http://www.easac.eu/) (European Academies Science Advisory Council – Poradní vědecká rada evropských akademií) zveřejnila zprávu
[Homeopathy: harmful or helpful? European scientists recommend an evidence-based approach (EASAC, 20.9.2017)](http://www.easac.eu/home/press-releases/detail-view/article/homeopathy.html),
která oficiálně hodnotí, že **neexistují žádné důkazy o tom, že homeopatické produkty fungují**. 

Akademie věd České republiky vydala český překlad: [Homeopatie: škodí, nebo pomáhá? (AV ČR, 12.10.2017)](http://www.avcr.cz/cs/pro-media/aktuality/Homeopatie-skodi-nebo-pomaha/)


#### Kdo je EASAC?  

_Radu EASAC tvoří národní vědecké akademie členských států EU, Norska a Švýcarska; jejím úkolem je ve vzájemné 
spolupráci poskytovat doporučení evropským tvůrcům politik. Rada EASAC je poskytuje způsob, jakým může být slyšen 
kolektivní hlas evropské vědy. Prostřednictvím rady EASAC akademické subjekty spolupracují na poskytování nezávislých, 
odborných a fakticky podložených doporučení týkajících se vědeckých aspektů evropských politik pro ty, kdo tyto politiky 
vytvářejí či ovlivňují v rámci evropských institucí._ [Zdroj: [AV ČR](http://www.avcr.cz/cs/pro-media/aktuality/Homeopatie-skodi-nebo-pomaha/)]

Více viz [What is EASAC](http://www.easac.eu/about-easac/what-is-easac.html).


Stanoviska státních institucí České republiky na potvrzení EASAC, že homeopatie nefunguje
-----------------------------------------------------------------------------------------

Požádal jsem o vyjádření _"Zda a případně jak bude Ministerstvo zdravotnictví reflektovat zprávu EASAC
(Eurepan Academies Science Advisory Council) týkající se zkoumání homeopatických léčiv, jejich závěru o nefunkčnosti
a následných doporučení. Zároveň zda se v tomto směru v ČR prosazuje jakoukoliv cestou změna současného stavu."_


### Stanovisko Státního ústavu pro kontrolu léčiv

> SÚKL v současné době nemá v plánu vydávat žádné stanovisko či např. oslovovat v této věci nadřízený orgán.
>
> _[Autor: Mgr. Hana Pavlíčková, Tiskové a informační oddělení SÚKL, 9. 11. 2017]_

Více viz: [Plné znění stanoviska SÚKL](2017-11-stanovisko-sukl-na-zpravu-easac.md).


### Stanovisko ministerstva zdravotnictví


> Názor MZ ČR na poskytování homeopatie lze nalézt na oficiálním informačním portálu MZ ČR www.mzcr.cz v sekci 
> _Hlavní stránka – Úřední deska – Povinně zveřejňované informace – Přehled poskytnutých informací podle zákona č. 106/199 Sb. – 2017._
>
> http://www.mzcr.cz/dokumenty/40/2017-poskytovani-homeopatie_13588_3702_1.html
>
> Dle tohoto vyjádření je homeopatie považována za **nekonvenční metodu léčby**, nikoliv za léčitelskou praktiku či dokonce 
> šarlatánství. 
>
> _[Autor: Odbor farmacie Ministerstva zdravotnictví, 11/2017]_


Více viz: [Plné znění stanoviska Ministerstva zdravotnictví](2017-11-stanovisko-mzcr-na-zpravu-easac.md).


Závěr
-----

Státní orgány nevyvíjejí žádnou iniciativu, která by vedla k narovnání stavu mezi pohlížením na homeopatické přípravky z pohledu zákona
a pohledem, jaký zaujala věda.

 
Možnosti, co dále
-----------------

- Znovu oslovit Ministerstvo zdravotnictví, protože jejich reakce neobsahuje odpověď na otázku "Jak budou reagovat", ale
  pouze popisuje současný stav.
   
- Oslovit [Výbor pro zdravotnictví](https://www.psp.cz/sqw/hp.sqw?k=3200)


---

_Autor: Martin Žaloudek, 2017_